+++
author = "emzi"
categories = ["لاگ"]
date = "2016-04-21T18:45:00+04:30"
description = "نخستین پست"
draft = false
tags = ["لاگ"]
title = "دوباره سلام!"
+++

هیجان‌زده‌ایم از این‌که اعلام می‌کنیم سایت [klug.ir](http://klug.ir) و [بلاگ](http://klug.ir/blog) (همین‌جا) با طراحی و ساختاری نو به همراه بخش تازه [ویکی](http://klug.ir/wiki) در دسترس قرار گرفته است. این نخستین بلاگ گروه کاربران گنو/لینوکس کرمان نیست، اما از آخرین مطلب منتشر شده روی سایت با نرم‌افزار پیشین (وردپرس)، زمان زیادی می‌گذرد. مطالب آرشیوی آن را - که گزارش فعالیت‌های گذشتهٔ لاگ کرمان است - از <a href="http://web.archive.org/web/20140118203056/http://www.klug.ir">این پیوند</a> می‌توانید مرور کنید. با فاصله‌ای که بین آن خاموشی و این آغاز دوباره افتاده، با سلامی دوباره به دنیا آغاز می‌کنیم (-:

<!--more-->

ما از طریق سایت می‌خواهیم ضمن آرشیو کردن فعالیت‌های لاگ، این امکان را فراهم آوریم تا لاگ بهتر شناخته شود. هم‌چنین بتوانیم فعالیت‌های لاگ را در فضای مجازی نیز دنبال کنیم.

ساختار تازهٔ سایت از ایندکس، بلاگ و ویکی تشکیل شده است. ایندکس یا «برگهٔ خانه» دارای بخش‌های خبرنامه، معرفی کانال‌های ارتباطی، اطلاعیه نشست آینده و فرم تماس است.

پست‌های بلاگ، دست‌نوشته‌ها و ترجمه‌های اعضای لاگ 
است. هم‌چنین محتوای ارائه‌های هر نشست لاگ در بلاگ منتشر خواهد شد. اعضا می‌توانند راهنمای ارسال پست را در [اینجا](https://github.com/kermanlug/blog/blob/master/README.md) بخوانند.

برای ویکی دورهٔ آزمایشی در نظر گرفته شده است  و در صورتی‌که مشارکت‌کننده داشته باشد، به فعالیت خود ادامه خواهد داد. اعضای لاگ و دیگر کاربران علاقه‌مند می‌توانند در نوشتن/ویرایش درون‌مایهٔ ویکی مشارکت نمایند. لطفا [این راهنما](http://klug.ir/wiki/راهنمای-ویکی) را بخوانید.

اگر با مشکلی در کار با بخش‌های مختلف سایت روبرو شدید و یا هر پرسشی داشتید، در بخش دیدگاه‌های پایین همین، در کانال‌های ارتباطی و یا با ارسال به رایانامهٔ hello<i class="fa fa-at"></i>klug.ir می‌توانید مطرح کنید.
