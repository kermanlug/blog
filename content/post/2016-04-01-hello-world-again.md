+++
author = "emzi"
categories = ["لاگ"]
date = "2016-04-21T18:45:00+04:30"
description = "نخستین پست"
draft = true
tags = ["لاگ"]
title = "دوباره آغاز!"
+++

هیجان‌زده‌ایم از این‌که اعلام می‌کنیم سایت [klug.ir](http://klug.ir) و [بلاگ](http://klug.ir/blog) (همین‌جا) با طراحی و ساختاری نو به همراه بخش تازه [ویکی](http://klug.ir/wiki) در دسترس قرار گرفته است. این نخستین بلاگ گروه کاربران گنو/لینوکس کرمان نیست، اما از آخرین مطلب منتشر شده روی سایت با نرم‌افزار پیشین (وردپرس)، زمان زیادی می‌گذرد. مطالب آرشیوی آن را - که گزارش فعالیت‌های گذشتهٔ لاگ کرمان است - از <a href="http://web.archive.org/web/20140118203056/http://www.klug.ir">این پیوند</a> می‌توانید مرور کنید. با فاصله‌ای که از آن خاموشی گرفته‌ایم، با سلامی دوباره به دنیا آغاز می‌کنیم (-:

<!--more-->

ما از طریق سایت می‌خواهیم ضمن آرشیو کردن فعالیت‌های لاگ، فعالیت‌های لاگ را در فضای مجازی نیز دنبال کرده و ارتباط اعضا را بیرون از نشست‌های لاگ نیز حفظ کنیم.

ساختار تازهٔ سایت از ایندکس، بلاگ و ویکی تشکیل شده است. ایندکس یا «خانه» دارای بخش‌های خبرنامه، معرفی کانال‌های ارتباطی، اطلاعیه نشست آینده و فرم تماس است.

پست‌های بلاگ، دست‌نوشته‌ها و ترجمه‌های اعضای لاگ است. هم‌چنین گزارشی از هر نشست لاگ به همراه محتوای ارائه‌ها در بلاگ منتشر خواهد شد. اعضا می‌توانند راهنمای ارسال پست را در [اینجا](https://github.com/kermanlug/blog/blob/master/README.md) بخوانند.

برای ویکی دورهٔ آزمایشی در نظر گرفته شده است و در صورتی‌که مشارکت‌کننده داشته باشد، به فعالیت خود ادامه خواهد داد. اعضای لاگ و دیگر کاربران علاقه‌مند می‌توانند در نوشتن/ویرایش درون‌مایهٔ ویکی مشارکت نمایند. لطفا [برگه‌های راهنمای ویکی](http://localhost:1313/wiki/meta/#%D9%81%D9%87%D8%B1%D8%B3%D8%AA) را بخوانید.

اگر در کار با بخش‌های مختلف سایت با مشکلی روبرو شدید و یا هر پرسشی داشتید، در بخش دیدگاه‌های پایین همین برگه، در کانال‌های ارتباطی و یا با ارسال به رایانامهٔ hello<i class="fa fa-at"></i>klug.ir می‌توانید مطرح کنید.
