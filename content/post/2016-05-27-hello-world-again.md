+++
author = "emzi"
categories = ["لاگ"]
date = "2016-05-27T13:10:45+04:30"
description = "راه‌اندازی وبلاگ"
draft = true
featured = "2016-05-27-hello-world-again-notebook-writing-pencil-start.jpg"
featuredalt = ""
featuredpath = "/img"
linktitle = ""
title = "آغازی دوباره"
type = "post"
+++

هیجان‌زده‌ایم از این‌که اعلام می‌کنیم وبلاگ گروه کاربران گنو/لینوکس کرمان اکنون در دسترس قرار گرفته است. این نخستین سامانهٔ انتشار محتوای لاگ نیست، اما از آخرین مطلب منتشر شده با نرم‌افزار پیشین (وردپرس)، زمان زیادی می‌گذرد. مطالب آرشیوی آن را - که گزارش فعالیت‌های گذشتهٔ لاگ کرمان است - از <a href="http://web.archive.org/web/20140118203056/http://www.klug.ir">این پیوند</a> می‌توانید مرور کنید. با فاصله‌ای که از آن خاموشی گرفته‌ایم، با سلامی دوباره به دنیا آغاز می‌کنیم.

<!--more-->

راه‌اندازی دوباره سایت کرمان‌لاگ به منظور در اختیار داشتن امکانی برای اطلاع‌رسانی و بایگانی فعالیت‌های لاگ از اسفند ۹۴ کلید خورد و برای ساختار تازهٔ آن دو بخش [خانه](/) و وبلاگ (همین‌جا) در نظر گرفته شد. خانه نخستین بخش سایت بود که اندکی پیش آماده شد.

خانه (ایندکس یا همان روت دامنه) از پوستهٔ [marketing](http://purecss.io/layouts/marketing/) فورک شده و در [این انباره](https://github.com/kermanlug/kermanlug.github.io) نگهداری می‌شود و دارای بخش‌های خبرنامه، معرفی سامانه‌های ارتباطی، برنامهٔ نشست آینده و فرم تماس است.

بلاگ با سایت‌ساز [Hugo](https://gohugo.io) و بر روی پوستهٔ [Future Imperfect](http://themes.gohugo.io/future-imperfect/) راه‌اندازی شده و در انبارهٔ [kermanlug/blog](https://github.com/kermanlug/blog) روی گیت‌هاب میزبانی می‌شود. پست‌های بلاگ، دست‌نوشته‌ها و ترجمه‌های اعضای لاگ است. هم‌چنین گزارشی از هر نشست لاگ به همراه محتوای ارائه‌ها/کارگاه‌ها در اینجا منتشر خواهد شد. اعضای لاگ می‌توانند [راهنمای ارسال پست](https://github.com/kermanlug/blog/blob/master/README.md#posts) را بخوانند.

اگر در کار با بخش‌های مختلف سایت با مشکلی روبرو شدید و یا هر پرسشی داشتید، در بخش دیدگاه‌های پایین همین برگه، در اتاق‌های گفتگوی لاگ و یا با فرستادن رایانامه به نشانی hello<i class="fa fa-at"></i>klug.ir می‌توانید مطرح کنید.