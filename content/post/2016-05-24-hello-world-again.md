+++
author = "emzi"
categories = ["لاگ"]
date = "2016-05-24"
description = "توضیحی در اینجا"
draft = true
featured = "2016-05-24-hello-world-again-notebook-writing-pencil-start.jpg"
featuredalt = ""
featuredpath = "/img"
linktitle = ""
title = "آغازی دوباره"
type = "post"
+++

هیجان‌زده‌ایم از این‌که اعلام می‌کنیم تارنمای [klug.ir](http://klug.ir) با طراحی و ساختاری نو در دسترس قرار گرفته است. این نخستین تارنمای گروه کاربران گنو/لینوکس کرمان نیست، اما از آخرین مطلب منتشر شده با نرم‌افزار پیشین (وردپرس)، زمان زیادی می‌گذرد. مطالب آرشیوی آن را - که گزارش فعالیت‌های گذشتهٔ لاگ کرمان است - از <a href="http://web.archive.org/web/20140118203056/http://www.klug.ir">این پیوند</a> می‌توانید مرور کنید. با فاصله‌ای که از آن خاموشی گرفته‌ایم، با سلامی دوباره به دنیا آغاز می‌کنیم (-:

<!--more-->

در تارنمای لاگ می‌خواهیم فعالیت‌هایمان را اطلاع‌رسانی و بایگانی کنیم. هم‌چنین بستری برای مشارکت و ارتباط اعضا بیرون از نشست‌های لاگ خواهد بود.

ساختار تازهٔ تارنمای کرمان‌لاگ از [خانه](/) و بلاگ (همین‌جا) تشکیل شده است. خانه (ایندکس یا همان روت دامنه) از پوستهٔ ایستای [marketing](http://purecss.io/layouts/marketing/) فورک شده و در [این انباره](https://github.com/kermanlug/kermanlug.github.io) نگهداری می‌شود. «خانه» دارای بخش‌های خبرنامه، معرفی کانال‌های ارتباطی، برنامهٔ نشست آینده و فرم تماس است.

بلاگ با سایت‌ساز [Hugo](https://gohugo.io) و بر روی پوستهٔ [Future Imperfect](http://themes.gohugo.io/future-imperfect/) راه‌اندازی شده و در انبارهٔ [kermanlug/blog](https://github.com/kermanlug/blog) روی گیت‌هاب میزبانی می‌شود. پست‌های بلاگ، دست‌نوشته‌ها و ترجمه‌های اعضای لاگ است. هم‌چنین گزارشی از هر نشست لاگ به همراه محتوای ارائه‌ها/کارگاه‌ها در آن منتشر خواهد شد. اعضای لاگ می‌توانند راهنمای ارسال پست را در [اینجا](https://github.com/kermanlug/blog/blob/master/README.md#posts) بخوانند.

اگر در کار با بخش‌های مختلف سایت با مشکلی روبرو شدید و یا هر پرسشی داشتید، در بخش دیدگاه‌های پایین همین برگه، در اتاق‌های گفتگوی لاگ و یا با فرستادن رایانامه به نشانی hello<i class="fa fa-at"></i>klug.ir می‌توانید مطرح کنید.

---
\+ [منبع تصویر](https://www.pexels.com/photo/notebook-writing-pencil-start-45718)