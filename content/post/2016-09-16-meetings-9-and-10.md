+++
author = "امیرمسعود مهرابیان"
categories = ["نشست"]
date = "2016-09-16T11:55:22+04:30"
description = "گزارش نشست‌های نهم و دهم"
draft = false
featured = "2016-09-16-meetings-9-and-10-selfi.jpg"
featuredalt = ""
featuredpath = "/img"
linktitle = ""
title = "تابستان لاگ کرمان"
type = "post"
+++

فعالیت کرمان‌لاگ در تابستان ۹۵ به برگزاری دو نشست انجامید. نشست اول تابستان که نشست شمارهٔ ۹ لاگ می‌باشد در تاریخ ۳۱ تیرماه با حضور ۱۱ نفر از دوستان برگزار شد. در آغاز نشست [آقای صدر](https://www.linkedin.com/in/msadr) کارگاه شمارهٔ ۲ی «آموزش مقدماتی گیت» را برگزار کردند. این کارگاه به مدت نیم ساعت در جریان بود. پس از استراحتی کوتاه [آقای احمدی](https://www.linkedin.com/in/msadr) به مدت نیم ساعت به ارائه‌‌ٔ «آشنایی با بوردهای آردویینو و رزبری» پرداختند. در انتها هم بحث آزادی داشتیم در رابطه با «لزوم مشارکت اعضاء در برگزاری نشست‌ها» که برون‌دهٔ آن، اعلام همکاری از طرف آقای طوفانی برای برگزاری کارگاه «آموزش زبان‌برنامه‌نویسی جاوا» در نشست‌های آینده شد.
نشست آخر فصل تابستان هم در تاریخ ۲۵ شهریور با بخش‌های زیر برگزار شد:

<!--more-->

🔹 کارگاه آموزش زبان برنامه‌نویسی جاوا (بخش نخست) با ارائهٔ آقای طوفانی
<br>
🔹 آشنایی با نرم‌افزار Keepass با ارائهٔ [آقای صدر](https://www.linkedin.com/in/msadr)
<br>
در این نشست دوستان بیش‌تری از انجمن لینوکس دانشگاه باهنر کرمان حضور داشتند و در بخش بحث آزاد به موضوع گسترش فعالیت این انجمن و همین‌طور امکان‌سنجی برگزاری جشن انتشار اوبونتو در این دانشگاه با همکاری لاگ شهر پرداخته شد.
این دهمین نشست کرمان‌لاگ در ساعت ۱۷:۳۰ آغاز و در ساعت ۱۹:۰۰ به پایان رسید. در این نشست ۱۰ نفر از دوستان حضور داشتند.

